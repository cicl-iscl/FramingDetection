Ο Χρήστος Στυλιανίδης φέρεται να συμμετέχει σε πάνελ ακροδεξιού συνέδριου στην Πολωνία

Σύμφωνα με ρεπορτάζ του Δημήτρη Αγγελίδη στην Εφ.Συν., σε συνέδριο με θέμα «Το παγκόσμιο πρόβλημα του αποχριστιανισμού», που συνδιοργανώνεται από την πολωνική οργάνωση Κέντρο για την Προστασία των Χριστιανικών Δικαιωμάτων, φαίνεται να συμμετέχει υπουργός Πολιτικής Προστασίας και Κλιματικής Αλλαγής Χρήστος Στυλιανίδης.

«Μυστήριο» αποτελεί πώς βρέθηκε το όνομα του στον δημοσιοποιημένο κατάλογο των ομιλητών συνεδρίου που συνδιοργανώνει αύριο στο Τόρουν της Πολωνίας η ευρωσκεπτιστική Ευρωομάδα των Ευρωπαίων Συντηρητικών και Μεταρρυθμιστών, στην οποία ανήκει το ακροδεξιό κόμμα της Ιταλίδας πρωθυπουργού Τζόρτζια Μελόνι, η Ελληνική Λύση του Κυριάκου Βελόπουλου και άλλα ακραία συντηρητικά και ακροδεξιά κόμματα της Ευρώπης.

Χορηγοί επικοινωνίας είναι το τοπικό ραδιόφωνο Radio Maryja, γνωστό για την αντισημιτική και εθνικιστική προπαγάνδα του, η αδελφή εφημερίδα Nasz Dziennik και ο τηλεοπτικός σταθμός Trwam του ίδιου ομίλου, μέσα ενημέρωσης που προάγουν έναν ακραία εθνικιστικό καθολικισμό.
