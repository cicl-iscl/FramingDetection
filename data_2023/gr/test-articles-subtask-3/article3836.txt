«Τα ποντίκια πηδάνε από το καράβι»: Μέχρι & ο Α.Γεωργιάδης που τον είχαν στο Μαξίμου για να γελάνε επιτίθεται στον Κ.Μητσοτάκη

Την ευθύνη στον πρωθυπουργό Κυριάκο Μητσοτάκη έριξε ο αντιπρόεδρος της ΝΔ και υπουργός Ανάπτυξης, Άδωνις Γεωργιάδης, για την επιλογή του Α.Πάτση στο ψηφοδέλτιο της ΝΔ.

Όπως είπε χαρακτηριστικά «κακώς επελέγη» και κέρδισε βουλευτική έδρα με τη ΝΔ.

Αυτό σημαίνει πως ο ίδιος θεωρεί υπεύθυνο τον Κ.Μητσοτάκη για την επιλογή αυτή.

Και σημειώνεται ότι αυτά που λέει ο Α.Γεωργιάδης, οι πολιτικές του θέσεις κ.λ.π. τα ανέφεραν εν είδει ανεκδότου στο Μαξίμου και για να ευθυμήσουν ακόμα περισσότερο έβαζαν βίντεο με τις εκπομπές του για να γελάνε (ακολουθεί και σχετικό βίντεο).

Πιστεύετε ότι η κυβέρνηση του Κ.Μητσοτάκη στο σκάνδαλο Πάτση:

- Είναι αθώα (4%, 674 Votes)

- Ήξερε αλλά προσπαθούσε να διακόψει την δραστηριότητά του (8%, 1,250 Votes)

- Είναι συνένοχη και πρέπει να παραιτηθεί (86%, 14,026 Votes)

- Δεν ξέρω/Δεν απαντώ (2%, 368 Votes)

Σύνολο ψήφων: 16,318

Πάντως για να μην το κουράζουμε, όλοι στη ΝΔ ήξεραν τα πάντα για τον Πάτση, άλλωστε φρόντισε ο ίδιος να το ανακοινώσει δημοσίως. μετά την διαγραφή του από την ΚΟ της ΝΔ λόγω του σκανδάλου κερδοσκοπίας σε βάρος χιλιάδων δανειοληπτών και του ενός εκατομμυρίου ευρώ που είχε «τσιμπήσει» από τα ΕΛΤΑ.

«Το κόμμα μου γνώριζε την δραστηριότητά μου» είπε χθες, πράγμα που σημαίνει πως ο Κυριάκος Μητσοτάκης και η Νέα Δημοκρατία ήξεραν τις δραστηριότητές του με τα κόκκινα δάνεια και τις εξωχώριες εταιρείες που διατηρεί ήδη από το 2019!

«Νομίζετε ότι ένα κόμμα δεν ξέρει ποιον έχει στα ψηφοδέλτιά του;» και συνέχισε λέγοντας πως οι δραστηριότητές του με τις εξωχώριες εταιρείες και την αφαίμαξη των πολιτών με τα κόκκινα δάνεια «δεν ήταν κεραυνός εν αιθρία, ούτε ανακάλυψε κανείς την Αμερική».

Σε ότι αφορά τις σημερινές δηλώσεις του αντιπροέδρου της ΝΔ και υπουργού Ανάπτυξης, οι δημοσιογράφοι ρώτησαν ευθέως τον κ. Γεωργιάδη: «Εσείς γνωρίζατε την δράση του κ. Πάτση, όλα αυτά τα χρόνια;».

«Η αλήθεια είναι πως όχι, δεν γνώριζα την δράση του κ. Πάτση, δεν γνωρίζω τα προσωπικά επαγγελματικά ενός εκάστου βουλευτή της ΝΔ, θα μου το επιτρέψετε. Δεν γνώριζα την επαγγελματική δραστηριότητα του κ. Πάτση. Αν με ρωτάγατε “τι είναι ο Πάτσης;” θα σας έλεγα “δικηγόρος”. Μέχρι εκεί καταλάβαινα», υποστήριξε ο κ. Γεωργιάδης.

Προσπάθησε μάλιστα να αποφύγει το προφανές, όπως του σημείωσαν οι δημοσιογράφοι, που είπαν «όφειλε το κόμμα σας να γνωρίζει» και ότι «είστε αντιπρόεδρος του κόμματος», αντέτειναν οι δημοσιογράφοι. «Δεν θεωρείτε ότι υπάρχει μία ευθύνη στο πώς επιλέγει η ΝΔ τους υποψηφίους της;».

Έτσι αναγκάστηκε ο κ. Γεωργιάδης να παραδεχθεί ότι «εάν ο κ. Πάτσης είχε αυτή την δραστηριότητα και πριν γίνει βουλευτής, πολύ κακώς επελέγη», αναφερόμενος στις επιλογές επί της δικής του αντιπροεδρίας στο κόμμα.

Προσπάθησε ταυτόχρονα να «θολώσει τα νερά», λέγοντας αυτό που ήδη είναι γνωστό ότι δεν ισχύει για τα κόκκινα δάνεια και το σκάνδαλο Πάτση.

«Αν την απέκτησε “καθ’ οδόν” είναι κάτι που δεν το πρόσεξε το κόμμα. Το έμαθε, τον διέγραψε». Και οι δημοσιογράφοι του το «έκοψαν», θυμίζοντας ότι «πριν δύο χρόνια ήρθε το θέμα στην επικαιρότητα». Ο αντιπρόεδρος της ΝΔ λέει ότι «δεν πρόσεξε» ούτε την πορεία του κ. Πάτση από την δικηγορία στην εμπλοκή και διεκδίκηση εμπλοκής σε σειρά περιφερειακών ΠΑΕ, όπως η Λάρισα, ο Ηρακλής, ο ΟΦΗ, ο Πανιώνιος, αλλά και τελικά την Νίκη Βόλου με την απότομη άνοδο και πτώση.

Να υποθέσουμε ότι δεν γνωρίζει και τις καταγγελίες του Μανώλη Σκούφαλη ότι τον είχε απειλήσει με όπλο ο Ανδρέας Πάτσης για να λύσει το συμβόλαιό του με τη Νίκη Βόλου.

Προφανώς ζούσε σε άλλη «χώρα» όπως και όλοι άλλωστε μέσα στη ΝΔ…

