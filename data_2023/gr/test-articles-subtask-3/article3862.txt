«Οι νέοι δε δουλεύουν, χαζεύουν στα κινητά»: Ο Αλέκος Συσσοβίτης διδάσκει την τεμπέλικη νεολαία

The Έλληνας σελέμπριτι urge να βάλεις τους άεργους νέους στον ίσιο δρόμο

Τα βήματα του Κώστα Φραγκολιά αλλά με πιο άπονη ζωή/Βασιλάκης Καΐλας/εργατολαϊκό background ακολούθησε ο Αλέκος Συσσοβίτης. Καλεσμένος στην εκπομπή «Στούντιο 4» της ΕΡΤ, ο ηθοποιός μας χάρισε ένα rant από τα χεράκια του για τους νέους που κωλοβαράνε ενώ μπορούν να βρουν δουλειά κλπ κλπ ξέρετε εσείς.

Οι ειδοποιές διαφορές με το rant του Φραγκολιά είναι ότι ο Συσσοβίτης έχει δουλέψει πάνω από 2 λεπτά στη ζωή του. Δεν το ξέραμε αλλά μας ενημέρωσε ο ίδιος, όπως γίνεται συνήθως σε αυτές τις περιπτώσεις:

    «Η στιγμή που μου άλλαξε τη ζωή είναι στα 13 μου που με πήρε ο πατέρας μου στην οικοδομή. Όταν σκληραγωγείσαι και τα υπόλοιπα παιδιά είναι έξω, στις καφετέριες και έχουν μία ανέμελη ζωή ενώ εσύ πρέπει να σκάβεις, εκεί γαλουχείσαι και μάλιστα σε ανήλικη ηλικία. Τα επόμενα είναι σκαλιά. Η οικοδομή για μένα ήταν ένα καθεστώς, όλη η οικογένεια ήταν εκεί και δουλεύαμε. Ήταν τόσο φτωχή η Θεσσαλονίκη τη δεκαετία του ’80 που δεν είχες επιλογή και έπρεπε να είσαι εκεί. Είχαν γεμίσει οι φτέρνες μου καρφιά.»

Η άλλη διαφορά είναι ότι δεν άρχισε να λέει για κάποια άγνωστα στους πάντες επιδόματα που με κάποιο μαγικό τρόπο πέφτουν από τον ουρανό και δεν αφήνουν τον κόσμο να εργαστεί για την προκοπή της χώρας. Κάτι είναι κι αυτό. Από την άλλη, παίζει τόσο marketing της ιδέας ότι αν το θέλεις πολύ θα τα καταφέρεις που αν δεν είστε μέλος της Δημιουργίας Ξανά μπορεί να πάθετε αναφυλαξία.

Εδώ είναι το επίμαχο σημείο, μετά το 17:20. Για να είστε προετοιμασμένοι για αυτό που θα ακούσετε, στη συνέντευξη ακούγεται μέχρι και ο Πάολο Κοέλιο:

    «Μου είχαν γεμίσει οι φτέρνες καρφιά. Μιλάμε για ανεργία κι εγώ που έχω το “Faust” και ψάχνω κόσμο να δουλέψει, πραγματικά δεν βρίσκω παιδιά να δουλέψουν. Ζούμε σε άλλες εποχές. Η τεχνολογία και το ίντερνετ άλλαξαν τα πάντα. Ο κόσμος είναι σε έναν αυτισμό, κάθεται σε ένα κινητό, είναι αμήχανος, είναι σε ένα τέλμα, σε ένα βούρκο και παρόλα αυτά δεν δραστηριοποιείται, δεν πάει να δουλέψει.

    Προτιμούν να είναι 25% άνεργοι, παρά να σηκώσουν τα μανίκια και να δουλέψουν. Το γνωρίζουμε και παράλληλα ακούς νέους ανθρώπους να λένε “δεν έχω δουλειά“. Γιατί δεν έχεις δουλειά; Δούλεψε, βγες, ψάξε, κάνε και δείξε. Βλέπω κι άλλα νέα παιδιά που είναι δουλευταράδες και αυτό τους σώνει. Ο Αϊνστάιν έλεγε ότι το 90% της επιτυχίας είναι η δουλειά, δεν είναι το ταλέντο.»

Εντάξει, εδώ που φτάσαμε, ΟΚ BOOMER.
