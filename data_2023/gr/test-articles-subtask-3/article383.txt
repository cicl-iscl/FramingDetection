Αυτή είναι προπαγάνδα

Η «Ζούγκλα» ανάρτησε νωρίς το μεσημέρι της Δευτέρας ένα video που ανέβηκε στο Twitter, προφανώς από κάποιους Ουκρανούς μαχητές, ενδεχομένως και φανατικούς ακτιβιστές. Το video καταγράφει πολλές σκληρές εικόνες . Δύο Ουκρανοί πυροβολούν εν ψυχρώ τρείς αιχμαλώτους ρώσους πισθάγκωνα δεμένους . Τους πυροβολούν στα πόδια με Καλασνίκωφ. Οι άνθρωποι αυτοί αποκλείεται να περπατήσουν εκ νέου στη ζωή τους αν επιζήσουν από την αιμορραγία που προφανώς προκάλεσαν οι σχεδόν εξ  επαφής πυροβολισμοί. Πρόκειται για μία ακόμη απόδειξη πώς στον πόλεμο της Ουκρανίας το πράγμα έχει εξ αρχής ξεφύγει. Παρακολουθούμε σκηνές άγριας βίας όπως τις είχε καταγράψει ο φακός προ πολλών ετών στην Γιουγκοσλαβία. Σκηνές που τότε χαρακτηρίζαμε πρωτόγνωρες και που τώρα επαναλαμβάνονται στην Ουκρανία.

Το video αυτό όπως είναι φυσικό προκάλεσε οργή στη Μόσχα και αμηχανία στο Κίεβο. Μέχρι στιγμής οι Ουκρανικές αρχές δεν έχουν διαψεύσει το πρωτόγνωρης βίας συμβάν.

Ο κάθε πολίτης αυτής της χώρας θα ανέμενε και λογικά πώς το video αυτό θα έπρεπε να είχε αναρτηθεί από κάθε ελληνική ενημερωτική ιστοσελίδα και θα είχε μεταδοθεί από όλους του τηλεοπτικούς σταθμούς όπως ακριβώς συμβαίνει και που πρέπει να συμβαίνει με κάθε βαρβαρότητα που καταγράφεται στον πόλεμο αυτό.

Ωστόσο εκτός ελαχίστων εξαιρέσεων, τα πολύ γνωστά ελληνικά ΜΜΕ απέφυγαν να ασχοληθούν με το επίμαχο video. Προφανώς διότι - πρόκειται για κραυγαλέα παραβίαση κάθε κανόνα,  κάθε γραπτού ή άγραφου νόμου. Δεν βασανίζεις με τέτοια ψυχρότητα πισθάγκωνα δεμένους αιχμαλώτους αν δεν περιφρονείς βαθύτατα κάθε πλευρά, κάθε δομικό στοιχείο της ανθρώπινης ζωής. Μόνον οι αιματοβαμμένοι Ναζί  , οι Φασίστες του Φράνκο στον Ισπανικό Εμφύλιο και τα ανθρώπινα απόβλητα του ιαπωνικού αυτοκρατορικού στρατού συναγωνίζονται επάξια τέτοια βαρβαρότητα.

Προφανώς όλα αυτά δεν είναι αρκετά για εκείνα τα ελληνικά ΜΜΕ τα οποία τελούν σε διατεταγμένη υπηρεσία ακλουθώντας κατά γράμμα εντολές. Η ιστορία όμως δεν γράφεται από ακολουθίες «μαύρων οπών» και «σκοτεινής ύλης». Γράφεται με γεγονότα, μαγνητοσκοπημένο υλικό, φωτογραφίες και ήχους. Έτσι έρχονται στο φως η ανθρωποθυσία της Σρεμπρένιτσα, ή τραγωδία της αγοράς του Σαράγιεβο, οι εκατόμβες του Βούκοβαρ και τώρα όλα όσα καταγράφει η ανθρώπινη βαρβαρότητα στα μέτωπα της Ουκρανίας. Αλλά είπαμε. Κάποιοι βρίσκονται και θα βρίσκονται πάντα σε διατεταγμένη υπηρεσία. 

