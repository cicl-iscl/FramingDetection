Ο Nord Stream I έκλεισε: Τα αποθέματα αερίου της ΕΕ «στερεύουν» χωρίς να υπάρχουν εναλλακτικές τροφοδοσίες

Από σήμερα, ο αγωγός Nord Stream I είναι και τυπικά εκτός λειτουργίας για να συντηρηθεί και να γίνουν οι απαραίτητες δοκιμές αλλά οι Βρυξέλλες φοβούνται για το τι θα γίνει μετά τις 21 Ιουλίου, που είναι προγραμματισμένο το πέρας των εργασιών.

Γιατί παρά τα όσα ενορχηστρωμένα διαδίδουν τα δυτικά ΜΜΕ η ΕΕ, δεν έχει βρει εναλλακτικές τροφοδοσίες και όπως όλα δείχνουν δεν πρόκειται να βρει και ο χειμώνας θα είναι τραγικός.

Το αντίθετο μάλιστα, αυτές έχουν μειωθεί επικίδνυνα μετά τα πρόσφατα περιστατικά στις ΗΠΑ

Ήδη έχουν ανατραπεί λόγω της ακρίβειας τέσσερις ευρωπαϊκές κυβερνήσεις σε Βρετανία, Γαλλία, Βουλγαρία και Γερμανία (στις εκλογές του Σεπτεμβρίου).

Οι περιορισμοί στην παραγωγή πετρελαίου αλλά και του υγροποιημένου φυσικού αερίου LNG, σε συνδυασμό με την εκτίναξη των τιμών, ενισχύουν τον κίνδυνο των ελλείψεων που στην περίπτωση ολικής διακοπής, θα επιφέρουν αναγκαστικό περιορισμό στην κατανάλωση και δελτίο στη διανομή φυσικού αερίου.

Τι αφήγημα θα προσφέρουν στους Ευρωπαίους; Ότι ευθύνεται ο «κακός Πούτιν»; Γιατί ευθύνεται; Επειδή του απαγορεύουν να εξάγει πρώτες ύλες; Δηλαδή φταίει αυτός για τις ελλείψεις όταν δε του επιτρέπεται να τις καλύψει;

Και όλα αυτά για εξυπηρέτηση των αμερικανικών συμφερόντων; Γιατί ευρωπαϊκό συμφέρον σίγουρα δεν είναι όπως αποδεικνύεται εκ του αποτελέσματος.

Για να τα πούμε απλά: Οι ευρωπαϊκές κυβέρνησεις προτιμούν οι πολίτες τους να «λυσσάξουν από την πείνα» και να παγώσει η «καρδιά» τους μέσα στο χειμώνα παρά να παραδεχτούν ότι έκαναν μέγιστο λάθος αλλότρια συμφέροντα (εν προκειμένω υποστήριξαν τα αμερικανικά συμφέροντα) και όχι τα συμφέροντα των ευρωπαϊκών λαών.

Είναι τόσο μεγάλη η εμμονή τους να διαστρεβλωθεί η πραγματικότητα και να υποστηρίξουν την επιλογή τους για να «καμουφλάρουν» την επισιτιστική κρίση που έρχεται λόγω της μη εξαγωγής των ρωσικών λιπασμάτων, που υποστηρίζουν το αφήγημα (όπως γίνεται στην Ολλανδία με αποτέλεσμα να έχουν ξεσπάσει βίαιες συγκρούσεις μεταξύ αγροτών και αστυνομικών) ότι η μεγάλη αγροτική παραγωγή και η κτηνοτροφία είναι υπεύθυνες για την… κλιματική αλλαγή λόγω παραγωγής διοξειδίου του άνθρακα!

Η ΕΕ και ανάμεσά τους και η Ελλάδα πρέπει να γεμίσουν έως την 1 Νοεμβρίου τις αποθήκες φυσικού αερίου σε ποσοστό έως και 80% της ετήσιας κατανάλωσης, προκειμένου να εξασφαλίσουν την ενεργειακή τους επάρκεια για τη χειμερινή περίοδο.

Με αυτά που συμβαίνουν αυτό φαντάζει αδύνατον.

Η Ελλάδα καλύπτει περίπου το 40% από τις εισαγωγές του ρωσικού αερίου άσχετα με το τι ισχυρίζεται η ελληνική κυβέρνηση «περί επάρκειας».

Ο διευθύνων σύμβουλος της ΔΕΗ κ. Γιώργος Στάσσης από το βήμα του Ecοnomist, προέβλεψε ότι στο ενδεχόμενο μιας βίαιης διακοπής ρωσικού αερίου, θα υπάρξει μεγάλη αναταραχή στην αγορά, η οποία για την Ελλάδα, θα οδηγούσε σε περικοπή ενέργειας από την βιομηχανία για να καλυφθούν οι οικιακοί καταναλωτές.

Tί σημαίνει αυτό; Ότι αν πράγματι το φυσικό αέριο αδυνατεί να καλύψει την εγχώρια ζήτηση, τότε θα μειωθούν φορτία από την βιομηχανία για να μην μείνουν χωρίς ρεύμα κρίσιμες υποδομές αλλά και νοικοκυριά.

Από τη στιγμή που η κρατική Gazprom περιόρισε στα μέσα Ιουνίου τις ροές φυσικού αερίου κατά 60% στη Γερμανία, οι τιμές έχουν αρχίσει μια νέα ανοδική πορεία που δεν φαίνεται να έχει τέλος.

Στα μέσα της προηγούμενης εβδομάδας, η τιμή στην ολλανδική χρηματιστηριακή πλατφόρμα συναλλαγών (TTF) σκαρφάλωσε στα 184 ευρώ η μεγαβατώρα, ξεπερνώντας τα επίπεδα τιμών του περασμένου Μαρτίου.

Oι τιμές αυτές που έχουν άμεση αντανάκλαση στο κόστος ηλεκτρισμού μεταθέτουν και τον προγραμματισμό του υπουργείου για προσδιορισμό των νέων τιμολογίων ηλεκτρικής ενέργειας από τους προμηθευτές έως τις 25 Ιουλίου αν και το αρχικό σχέδιο προέβλεπε να είχαν ανακοινωθεί χθες 10 Ιουλίου.

Ωστόσο, ο κίνδυνος να ανακοινωθούν ταρίφες πάνω από τα 50 λεπτά η κιλοβατώρα (σήμερα χωρίς τις επιδοτήσεις είναι περί τα 35 λεπτά), οδήγησε σε νέο σχεδιασμό.

Το φυσικό αέριο καλύπτει το 44,5% του ενεργειακού μείγματος στην Ελλάδα οι ΑΠΕ το 25,1%, ο λιγνίτης κάτω από 10%, οι εισαγωγές το 8% και τα υδροηλεκτρικά σχεδόν το 6%.

Συνεπώς, αναζητείται πρόσθετη κρατική στήριξη και μεγαλύτερος δημοσιονομικός χώρος ή αλλιώς οι λογαριασμοί θα συνεχίσουν να είναι «αστρονομικοί» και εν τέλει οι πολίτες στην κάθε τους ρύθμιση προς τους παρόχους του ηλεκτρικού ρεύματος μηνιαίως θα πρέπει να δίνουν… δύο μισθούς, πράγμα αδύνατον για μαθηματικούς λόγους…

Όσοι πληρώνουν λογαριασμούς ρεύματος τους τελευταίους μήνες έχουν έρθει σε απόγνωση καθώς το εισόδημά τους δεν επαρκεί για να τους πληρώσουν ακόμα κι αν δεν τρώνε τίποτε.

«Μπορεί τα πράγματα να γίνουν πολύ άσχημα το επόμενο διάστημα, μπορεί όντως να βρεθούμε σε καταστάσεις, ειδικά στο φυσικό αέριο που θα είναι πρωτόγνωρες για την Ελλάδα» δήλωσε πριν λίγες μέρες στη Βουλή ο Πρωθυπουργός Κυριάκος Μητσοτάκης και αυτό μάλιστα το χρησιμοποίησε ως ένα εκ των βασικών επιχειρημάτων για την μη διεξαγωγή πρόωρων εκλογών (οι δημοσκοπήσεις ήταν η βασική αιτία αλλά αυτό δημοσίως δεν συζητιέται).Ήδη, οι εκτιμήσεις στη Γερμανία μιλούν για διπλάσιους ή και τετραπλάσιους λογαριασμούς ρεύματος εάν διακοπεί πλήρως ο εφοδιασμός από τους Ρώσους, εξαιτίας της πλήρης εξάρτησης της χώρας από τις προμήθειες της Gazprom.

Φυσικά κανείς δεν θα έχιει να πληρώσει αυτά τα χρήματα.

Σε ότι αφορά το LNG, πρώτον δεν δείχνει να είναι διαθέσιμο από τους Αμερικανούς και δεύτερον είναι πανάκριβο.

«Το θέμα που τίθεται πλέον μετ´ επιτάσεως από παράγοντες της αγοράς είναι για ποσό διάστημα ακόμα η Ελλάδα, αλλά και άλλες χώρες στην Ευρώπη, θα δύνανται να εισάγουν LNG στις στρατοσφαιρικές τιμές που έχουν διαμορφωθεί» διερωτάται ο επικεφαλής του Ινστιτούτου Ενέργειας Νοτιοανατολικής Ευρώπης (ΙΕΝΕ) κ. Κώστας Σταμπολής.

Όπως σημειώνει χαρακτηριστικά, εάν οι τιμές διατηρηθούν για μερικούς ακόμα μήνες πάνω από τα € 160 / MWh, θα υπάρξει υποχρεωτικά ένας εξορθολογισμός ως προς τον αριθμό των φορτίων LNG που θα είναι σε θέση να εισάγουν οι εταιρείες χωρίς τον κίνδυνο να εγγράψουν σοβαρές ζημιές, καθώς οι τιμές θα εκτιναχθούν στα ύψη. Την ανησυχία αυτή επιβεβαίωσε και ο Ευάγγελος Μυτιληναίος μιλώντας στο ίδιο συνέδριο του Economist.

Όπως είπε, «η Ελλάδα δεν θα αντιμετωπίσει πρόβλημα ενεργειακής επάρκειας. Το πρόβλημα θα είναι οι τιμές και που θα βρεθεί το LNG». Σημείωσε μάλιστα ότι η ελληνική αγορά χρειάζεται 40 έως 45 φορτία LNG για να καλύψει τις ετήσιες ανάγκες σε περίπτωση διακοπής και ότι η Μυτιληναίος έχει ήδη κλείσει 24 φορτία.

Ο ίδιος επιβεβαίωσε τις εφιαλτικές προβλέψεις αν διακοπεί η ροή ρωσικού αερίου, καθώς σήμερα μόνο με την πιθανότητα, η τιμή ήδη, προσεγγίζει τα 200 ευρώ η μεγαβατώρα, όταν προ κρίσης ήταν στα 20 ευρώ/MWh.

Σύμφωνα με τις εκτιμήσεις του ΔΕΣΦΑ, ενδεχόμενη πλήρης διακοπή της ροής φυσικού αερίου από την Gazprom, θα ισοδυναμούσε με απώλειες 50% της ετήσιας κατανάλωσης έως τον Ιούνιο του 2023.

Πρόκειται για 38,7 τεραβατώρες που αντιστοιχούν περίπου σε 46 καράβια LNG έως και τον Ιούνιο του 2023, από τις οποίες οι 26 TWh προορίζονται για την τροφοδοσία της Ελλάδας και οι υπόλοιπες για να στηρίξουν τη Βουλγαρία στο πλαίσιο της ευρωπαϊκής συνεργασίας και αλληλεγγύης.

Να σημειωθεί ότι τον Ιούνιο, η ΕΕ εισήγαγε για πρώτη φορά στην ιστορία της περισσότερο υγροποιημένο φυσικό αέριο LNG από τις ΗΠΑ, από ό,τι μέσω αγωγών φυσικού αερίου από τη Ρωσία.

Όπως είπαμε όμως, το αμερικανικό LNG κοστίζει και αυτό από μόνο του αυξάνει το κόστος και σε όλα τα άλλα πράγματα.

Αλλά ακόμα και έτσι, θα υπάρχουν επαρκείς ποσότητες;

Μόλις μία ημέρα μετά τις ανακοινώσεις της αμερικανικής Cheniere Energy Inc, που αποτελεί τον κορυφαίο εξαγωγέα LNG των ΗΠΑ, ότι θα υποχρεωθεί να κλείσει για μεγάλο χρονικό διάστημα και θα θέσει σε κίνδυνο τη δέσμευση της χώρας να αυξήσει την προμήθεια LNG χτες ήρθε στο φως η είδηση της έκρηξης σε κτίριο της εταιρείας φυσικού αερίου Oneok στο Medford της Οκλαχόμα.

Ήταν απαραίτητο να εκκενωθεί ο χώρος όχι μόνο από εργαζομένους στην εταιρεία, αλλά και να εκκενώσουν τα σπίτια τους και όλοι οι κάτοικοι σε ακτίνα δύο μιλίων από το εργοστάσιο.

Πριν λίγο καιρό, είχε σημειωθεί έκρηξη στον αμερικανικό τερματικό σταθμό LNG του Freeport στο Τέξας.

Το περιστατικό προκάλεσε άνοδο των τιμών του φυσικού αερίου στην Ευρώπη λόγω των περιορισμών εφοδιασμού.

Πώς λοιπόν οι ΗΠΑ θα τηρήσουν τις δεσμεύσεις τους για επαρκή εφοδιασμό της ΕΕ;

Αλλά στις ΗΠΑ, η τιμή για το φυσικό αέριο, αντίθετα, μειώθηκε κατά 40%, σημείωσε το Bloomberg. Επειδή η ακύρωση των εξαγωγών σημαίνει ότι θα παραμείνει διαθέσιμο περισσότερο αέριο για εσωτερική χρήση.

