NORD STREAM 1 ΤΕΛΟΣ! ΣΕΝΑΡΙΑ ΤΡΟΜΟΥ ΓΙΑ ΤΗΝ ΔΙΑΚΟΠΗ ΤΟΥ ΦΥΣΙΚΟΥ ΑΕΡΙΟΥ ΑΠΟ ΤΗ ΡΩΣΙΑ – ΕΡΧΕΤΑΙ ΜΕΓΑΛΗ ΦΤΩΧΕΙΑ ΚΑΙ ΚΟΙΝΩΝΙΚΕΣ ΑΝΑΤΑΡΑΧΕΣ! Η ΣΡΙ ΛΑΝΚΑ ΔΕΙΧΝΕΙ ΤΟ ΔΡΟΜΟ ΓΙΑ ΤΙΣ ΧΩΡΕΣ ΤΗΣ ΕΥΡΩΠΗΣ;

Σενάρια τρόμου με τις ευρωπαϊκές πόλεις να ηλεκτροδοτούνται με το δελτίο και για έντονες κοινωνικές αναταράξεις τις οποίες θα προκαλέσει η ενεργειακή φτώχεια πλανώνται στα κράτη της Γηραιάς Ηπείρου καθώς η Μόσχα του Putin παίζει σκληρό πόκερ με τη στρόφιγγα της παροχής αερίου με την ημερομηνία ορόσημο να είναι η 11η Ιουλίου 2022.

Καθώς οι εντάσεις για τον πόλεμο της Ρωσίας στην Ουκρανία κλιμακώνονται, οι αξιωματούχοι της Ευρωπαϊκής Ένωσης φοβούνται ότι η κατάσταση μπορεί να επιδεινωθεί.

Σήμερα η Ρωσία έκλεισε τον κύριο αγωγό της προς τη Γερμανία, Nord Stream 1, για 10 ημέρες προγραμματισμένης συντήρησης.

Πολλοί στο Βερολίνο – αλλά και σε ολόκληρη την ΕΕ φοβούνται ότι δεν θα ξανανοίξει ποτέ, και αυτό τροφοδοτεί κινήσεις πανικού και φόβους για μεγάλες κοινωνικές αναταράξεις και δημιουργεί φόβους για διάρρηξη της κοινωνικής συνοχής.

Στην Ελλάδα

Η ανησυχία έχει μεταφερθεί και στο Νότο της Ευρώπης όπου οι κυβερνήσεις δεν αποκλείουν είτε ένα ντόμινο διακοπών ρεύματος και φυσικού αερίου στην περίπτωση που η Gazprom κόψει τις ροές μέσω του Nord Stream 1 στις κεντρικές χώρες είτε κλείσει την κάνουλα του αγωγού Turk Stream από όπου εφοδιάζεται η Ελλάδα.

Την ίδια ώρα απαντώντας σε σχετικό ερώτημα σε συνέντευξή του στο Bloomberg ο κεντρικός τραπεζίτης της Ελλάδας, Γιάννης Στουρνάρας παρότι απέρριψε τα σενάρια ύφεσης, επισήμανε ότι θα επηρεαστεί σημαντικά η ανάπτυξη στο ενδεχόμενο που οι στρόφιγγες του ρώσικου αερίου κλείσουν διά παντός.

Ο πολιτικός κίνδυνος από την ενεργειακή φτώχεια

Σε ένα ενδεχόμενο μεγαλύτερης διακοπής αερίου η Γερμανία και άλλες χώρες της Κεντρικής Ευρώπης θα υποστούν τεράστια οικονομική ζημιά η οποία σε συνδυασμό με τις πληθωριστικές πιέσεις και την άνοδο του κόστους δανεισμού θα επιφέρει ενεργειακή φτώχεια εγγυμονώντας σοβαρό πολιτικό κίνδυνο.

Σύμφωνα με τους FT σε δημοσίευμά τους το Σάββατο 9 Ιουλίου, η Γερμανία προχωρεί πλέον σε δελτίο ζεστού νερού, χαμηλώνει τα φώτα των δρόμων και κλείνει τις πισίνες, καθώς ο αντίκτυπος της ενεργειακής κρίσης αρχίζει να εξαπλώνεται όπως το παροιμιώδες κύμα Ice-Nine, από τη βιομηχανία σε γραφεία, κέντρα αναψυχής και κατοικίες.

Ο λόγος πίσω από την παράλυση αργής κίνησης της Γερμανίας είναι γνωστός: η τεράστια αύξηση στις τιμές του φυσικού αερίου που προκλήθηκε από την κίνηση της Ρωσίας τον περασμένο μήνα να μειώσει απότομα τις προμήθειες στη Γερμανία έχει βυθίσει τη μεγαλύτερη οικονομία της Ευρώπης στη χειρότερη ενεργειακή κρίση της από το σοκ των τιμών του πετρελαίου το 1973 – καθώς για τους επαϊοντες αυτό που υφίσταται η οικονομία είναι ένα τεράστιο σοκ στην προσφορά.

Κίνδυνος για την κοινωνική συνοχή

Με τις τιμές του ηλεκτρικού ρεύματος να αγγίζουν τα υψηλότερα από ποτέ επίπεδα, οι εισαγωγείς φυσικού αερίου και οι επιχειρήσεις κοινής ωφέλειας παλεύουν για επιβίωση, ενώ οι λογαριασμοί των καταναλωτών εκτινάσσονται σε δυσθεώρητα ύψη

«Η κατάσταση είναι κάτι παραπάνω από δραματική», δήλωσε ο Axel Gedaschko, επικεφαλής της ομοσπονδίας γερμανικών στεγαστικών επιχειρήσεων GdW.

«Η κοινωνική συνοχή της Γερμανίας βρίσκεται σε μεγάλο κίνδυνο».

Το σοκ στην προσφορά

Αναφερόμενος σ την περιβόητη ημέρα της 22ας Ιουλίου, όταν αναμένεται να ξαναρχίσουν οι ροές ρωσικού φυσικού αερίου, ο Jim Reid της Deutsche Bank γράφει ότι «ενώ όλοι περνάμε τον περισσότερο χρόνο μας στην αγορά σκεπτόμενοι τη Fed και την ύφεση, υποπτεύομαι ότι αυτό που συμβαίνει με το ρωσικό αέριο είναι δυνητικά μια ακόμα μεγαλύτερη ιστορία.

Φυσικά μέχρι τις 22 Ιουλίου μπορεί να έχουν βρεθεί μέρη και η προσφορά μπορεί να αρχίσει να ομαλοποιείται.

Όποιος σας λέει ότι ξέρει τι θα συμβεί εδώ μαντεύει, αλλά τουλάχιστον θα πρέπει να είναι ένα τεράστιο σημείο εστίασης για όλους αγορές».

Η τράπεζα προειδοποιεί επίσης ότι «αν δεν επιλυθεί η διακοπή του φυσικού αερίου τις επόμενες εβδομάδες, αυτό θα οδηγήσει σε διεύρυνση της ενεργειακής διαταραχής με σημαντικές προκαταβολικές επιπτώσεις στην οικονομική ανάπτυξη και φυσικά πολύ υψηλότερο πληθωρισμό».

H αποτυχία της Ευρώπης – Το ρήγμα για την διάλυσή της;

Η Ευρώπη απέτυχε να δώσει προτεραιότητα στην ενεργειακή ασφάλεια και τώρα έχει βρεθεί εκτεθειμένη και υπερβολικά εξαρτημένη από τη ρωσική ενέργεια, οπότε αναγκάζεται πληρώσει υψηλές τιμές για την ενέργεια.

Αυτό είναι το μεγάλο λάθος που καλείται να αντιμετωπίσει σε συλλογικό και ατομικό επίπεδο, γεγονός που επιφέρει ρωγμές στην συνοχή της.

Η Γαλλία αντιμετωπίζει αυτό το ζήτημα με την επανεθνικοποίηση της μεγαλύτερης ενεργειακής εταιρείας κοινής ωφελείας της προκειμένου να διασφαλίσει την επιβίωση μέσω της πυρηνικής ενέργειας.

Η Γερμανία, η οποία είναι αναμφισβήτητα η χώρα που έχει υποφέρει περισσότερο από αποτυχίες ενεργειακής ασφάλειας, μπορεί σύντομα να χρειαστεί να διασώσει τις μεγαλύτερες επιχειρήσεις κοινής ωφελείας της επίσης.

Σε σημερινές του δηλώσεις Κυριακή 10 Ιουλίου, ο Γάλλος υπουργός Οικονομικών Bruno Le Maire δήλωσε ότι η Ευρώπη πρέπει να προετοιμαστεί για την πλήρη διακοπή των παραδόσεων ρωσικού φυσικού αερίου.

«Ας προετοιμαστούμε για μια πλήρη διακοπή του ρωσικού φυσικού αερίου», είπε ο κ. Le Maire σε μια οικονομική διάσκεψη στην Αιξ-αν-Προβάνς, στη νότια Γαλλία, σήμερα Κυριακή 10 Ιουλίου.

«Αυτό είναι το πιο πιθανό σενάριο σήμερα».

Η Γαλλία πρέπει να είναι προσεκτική στην κατανάλωση ενέργειας, να δημιουργήσει αποθέματα φυσικού αερίου, να μειώσει τη γραφειοκρατία επιβραδύνοντας την ανάπτυξη των ανανεώσιμων πηγών ενέργειας και να επιταχύνει το πρόγραμμά της για την κατασκευή νέων πυρηνικών αντιδραστήρων, είπε ο υπουργός Οικονομικών.

Σε αυτό το πλαίσιο, όπως έχει ήδη ανακοινωθεί η Γαλλία έχει στραφεί στην EDF.
