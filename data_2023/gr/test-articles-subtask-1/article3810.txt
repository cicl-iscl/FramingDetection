Ο πλούσιος πρωθυπουργός εμφανίζεται να ζει ζωή… μισθοσυντήρητου

Αναντιστοιχίες για Κυριάκο και Μαρέβα Μητσοτάκη με χρέη, πολυτελή ζωή, ταξίδια και αυξημένες καταθέσεις

Εχει άραγε κανείς αµφιβολία για τον πολυτελή βίο που διάγουν τόσο το πρωθυπουργικό ζεύγος Κυριάκου Μητσοτάκη και Μαρέβας Γκραµπόφσκι όσο και προβεβληµένα µέλη της πολυπληθούς κυβέρνησης; Σπουδάζουν τα παιδιά τους στα ακριβότερα σχολεία των Αθηνών. Εν συνεχεία ξοδεύουν πακτωλό χρηµάτων για να τα σπουδάσουν στα καλύτερα ιδιωτικά πανεπιστήµια του κόσµου. Κατοικούν σε σπιταρόνες µε τεράστιο ετήσιο ενεργειακό αποτύπωµα (ρεύµα και θέρµανση). ∆ιαθέτουν ακίνητη περιουσία που ζαλίζει. Η ζωή τους σε καµία περίπτωση δεν χαρακτηρίζεται από εγκράτεια. Τα ταξίδια και η ανέµελη ζωή κατά τα long weekends και τα τριήµερα έχουν αφήσει εποχή, αλλά και το προσωνύµιο «ανέµελος πρωθυπουργός» στον Κυρ. Μητσοτάκη.

Να ήταν όµως µόνο αυτό; ∆ανείζονται αφειδώς και ουδείς γνωρίζει το επιτόκιο µε το οποίο χορηγούνται αυτά τα δάνεια από τις τράπεζες. Είναι βέβαια τα ίδια πρόσωπα που νοµοθετούν για να µπορούν οι τράπεζες να πάρουν την πρώτη κατοικία των «κόκκινων» δανειοληπτών. Είναι αυτοί που «αµνηστεύουν» µε φωτογραφικές διατάξεις νοµοθετικών ρυθµίσεων τα εγκλήµατα των τραπεζιτών ακόµη και σε βάρος της ελληνικής οικονοµίας.

Παρ’ όλα αυτά, το µισό υπουργικό συµβούλιο, µαζί βεβαίως µε τον πρωθυπουργό της χώρας, χρωστάει 13 εκατ. ευρώ και το µεγάλο ζήτηµα είναι ότι κάποιοι εξ αυτών εµφανίζουν ίδιες δανειακές υποχρεώσεις µε την προηγούµενη χρονιά, όπερ µεθερµηνευόµενον σηµαίνει ότι όλοι αυτοί δεν αποπληρώνουν τα δάνειά τους, αλλά οι τράπεζες δεν τους κυνηγούν όπως κάνουν µε τους «κόκκινους» δανειολήπτες. Πολλώ δε µάλλον δεν καταγγέλλουν τις συµβάσεις δανείων ώστε να καταστήσουν ολόκληρο το ποσό απαιτητό και να στραφούν στα εκατοντάδες ακίνητα που διαθέτουν όλοι αυτοί, οι οποίοι ναι µεν κουνούν το δάκτυλο στην κοινωνία αλλά διάγουν πολυτελή βίο µε δανεικά και αγύριστα.

Από την άλλη, υπάρχουν και στοιχεία που βοούν. Είναι το νόµιµο που δεν εµπλέκεται µε το ηθικό. Είναι ο τρόπος να «θολώνουν» τις δηλώσεις πόθεν έσχες. Για τον Κυρ. Μητσοτάκη υπάρχει δάνειο από την αδερφή του που του χορηγήθηκε το 2018, ύψους 150.000 ευρώ, και πρέπει να το αποπληρώσει το 2035. Τα ερωτήµατα εύλογα. Προκύπτει από το πόθεν έσχες της αδερφής του Αλεξάνδρας Γκουρντέν; Εχει υπογραφεί σύµβαση δανείου µεταξύ ιδιωτών; Εχει πληρωθεί στην εφορία το χαρτόσηµο του 3,6% (δηλαδή 5.400 ευρώ); Είναι γνωστό ήδη από το 1964, όταν και καθιερώθηκε το πόθεν έσχες πολιτικών –παρά τη λυσσαλέα και πολύχρονη αντίσταση της τότε ΕΡΕ–, ότι δεν πρόκειται για «πόθεν έσχες» αλλά για «τι έσχες». Ακόµη και όταν το 2003, υπό το βάρος του πλουτισµού των στελεχών του εκσυγχρονιστικού ΠΑΣΟΚ, άλλαξε ο νόµος, λίγα επί της ουσίας τροποποιήθηκαν.

Οµως ακόµη κι έτσι, ακόµη και αν το πόθεν έσχες είναι µια τυπική διαδικασία, προκύπτουν «λαγοί». Αν κάποιος πάρει τις δηλώσεις και τις αναλύσει, προκύπτει το άλογο όσων δηλώθηκαν. Για παράδειγµα, ο πρωθυπουργός Κυρ. Μητσοτάκης. Αυτός και η πενταµελής οικογένειά του, που κατοικούν σε διαµέρισµα τετάρτου ορόφου 240 τετραγωνικών µέτρων συνολικά καλούνται να ζήσουν ξοδεύοντας 6.035 ευρώ µηνιαίως. Οταν έχεις να συντηρήσεις εξοχικό στα Χανιά µε προσωπικό. Οταν έχεις να συντηρήσεις άλλο εξοχικό στην Τήνο. Οταν το ένα σου παιδί, η Σοφία, πήρε πτυχίο το 2019 και δεν εµφανίζεται να εργάζεται το 2020. Οταν το άλλο σου παιδί, ο Κωνσταντίνος, το 2020 δεν έχει εισοδήµατα, ενώ η µικρότερη ∆άφνη φοιτούσε στο Κολλέγιο Αθηνών. Τότε δεν βγαίνει ο λογαριασµός, όσα κι αν εµφανίζεται να σε δανείζει η αδερφή σου.

Το ίδιο συµβαίνει και µε τον αντιπρόεδρο και υπουργό Ανάπτυξης Αδ. Γεωργιάδη, που εµφανίζεται να ζουν αυτός και η τετραµελής οικογένειά του σε µονοκατοικία 450 τ.µ. στο Μαρούσι, ενώ τα µηνιαία εισοδήµατά του, αν αφαιρέσεις τις υποχρεώσεις, όπως ανακύπτουν από το πόθεν έσχες του, µόλις και ξεπερνούν τα 1.500 ευρώ!

Για τον Κυριάκο Μητσοτάκη και τη σύζυγό του Μαρέβα η λέξη πολυτέλεια συνοδεύει κάθε εµφάνισή τους. Είναι πλούσιοι και θέλουν να το επιδεικνύουν. Το ζήτηµα είναι από πού προέρχονται τα χρήµατα µε τα οποία διάγουν τον πολυτελή αυτό βίο. Μήπως από τον υπερβολικό δανεισµό; Για να µην ξεχνιόµαστε, το ζεύγος Μητσοτάκη χρωστάει το µυθώδες ποσό του 1.295.928,89 ευρώ, αλλά εµφανίζεται εν έτει 2020 να έχει καταβάλει µόλις 24.425,85 ευρώ στις τράπεζες. Αν το αναγάγουµε σε µηνιαία βάση –και αφαιρέσουµε το δάνειο από την αδερφή του, ποσού 150.000 ευρώ–, τότε εύκολα καταλήγουµε στο συµπέρασµα ότι για δάνεια συνολικού ύψους 1,145 εκατ. ευρώ το ζεύγος Μητσοτάκη – Γκραµπόφσκι πληρώνει µηνιαία δόση µόλις 2.035 ευρώ! Είναι προφανές ότι κάτι τέτοιο βγάζει µάτι και εκθέτει τις τράπεζες που τους δάνεισαν. Είναι τα ίδια ιδρύµατα που παίρνουν την πρώτη κατοικία ανθρώπων για δάνειο 15.000 ευρώ που το αύξησαν στις 60.000 ευρώ µε τόκους και προσαυξήσεις. Είναι οι ίδιες τράπεζες µε τα ληστρικά επιτόκια. Εντέλει είναι ο Κυρ. Μητσοτάκης που θεσµοθέτησε τον νέο Πτωχευτικό Κώδικα σε βάρος της κοινωνίας και υπέρ των τραπεζών, των funds και των services.

«Εξαφανισµένο» δάνειο για το σπίτι του Βολταίρου

Σαν να µην έφταναν όλα αυτά, αναφορικά µε τις υπέρογκες δανειακές υποχρεώσεις που δηλώνει το πρωθυπουργικό ζεύγος στη δήλωση πόθεν έσχες, δεν συµπεριλαµβάνεται το δάνειο µέσω του οποίου αγοράστηκε το περίφηµο σπίτι του Βολταίρου. Συγκεκριµένα, τον Ιούνιο του 2006 η γαλλική εταιρεία SCI Personal Ventures έλαβε δάνειο 900.000 ευρώ από την τράπεζα GE Money Bank προκειµένου να αγοράσει –δόθηκαν επιπλέον σχεδόν 725.000 ευρώ σε µετρητά– το σπίτι του Βολταίρου. Πλέον δεν γνωρίζει κανείς ποιος αποπληρώνει και σε τι βαθµό το επίµαχο δάνειο, αφού το πρωθυπουργικό ζεύγος δεν δηλώνει στο πόθεν έσχες τη γαλλική εταιρεία, παρά την ελληνική εταιρεία MGPG Investment Consulting IKE, η οποία ανήκει στη Μ. Γκραµπόφσκι και στον αδερφό της Γιώργο Παπαζήση και η οποία έχει αποκτήσει το συντριπτικά πλειοψηφικό πακέτο µετοχών της SCI Personal Ventures. Ολα αυτά ενώ η MGPG Investment Consulting IKE είναι εταιρεία που δεν ξέρουµε τι περιουσιακά στοιχεία έχει, αφού το πρωθυπουργικό ζεύγος δεν έχει δηµοσιοποιήσει το περιουσιολόγιό της.

∆εν βγαίνει ο λογαριασµός

Τα ερωτήµατα πολλά, αφού αν διαβάσεις τη δήλωση πόθεν έσχες καταλήγεις εύλογα στο συµπέρασµα ότι ο λογαριασµός δεν βγαίνει. Είναι δεδοµένο ότι η τελευταία δήλωση πόθεν έσχες αναφέρεται στη χρήση του 2020. Εκεί το ζεύγος Μητσοτάκη εµφανίζει µείωση εισοδηµάτων σε σχέση µε το 2019 ύψους 29.844,53 ευρώ. ∆ηλαδή από τις 146.693,76 ευρώ το 2019 το εισόδηµά τους µειώθηκε στις 116.849,23 ευρώ το 2020. Παρά τη µείωση, οι µάγοι της οικιακής οικονοµίας κατάφεραν να αυξήσουν τις καταθέσεις τους µέσα σε ένα χρόνο κατά 156.004,68 ευρώ. Στις 31.12.2020 εµφάνισαν καταθέσεις συνολικού ύψους 589.046,83 ευρώ, όταν στις 31.12.2019 είχαν δηλώσει 433.042,05 ευρώ. Πώς τα κατάφεραν;

Αν πιστέψουµε έναν πρωθυπουργό που δεν έχει διστάσει να καταθέσει ψευδή δήλωση πόθεν έσχες –ώστε να αποκρύψει το σπίτι του Βολταίρου στο Παρίσι που ανήκει στη σύζυγό του– και σύµφωνα µε όσα αναφέρουν στη δήλωση, αυτή η λογιστική αλχηµεία προέρχεται από µεταφορά εισοδηµάτων –κυρίως της Μ. Γκραµπόφσκι– από προηγούµενες χρονιές. Είναι χαρακτηριστικό ότι µία και µόνη µεταφορά εισοδήµατος από τη Société Générale στη Γαλλία έφερε στις καταθέσεις του ζεύγους Μητσοτάκη ποσό ύψους 177.305,43 δολαρίων.

Καθίσταται προφανές ότι τα χρήµατα που εµφανίζουν σαν ετήσια εισοδήµατα φτάνουν τις 72.423,3 ευρώ – αφαιρουµένου του ευτελούς ποσού των 24.425,85 ευρώ που κατέβαλαν για τον τραπεζικό δανεισµό τους και άλλων 20.000 ευρώ κατά συντηρητική εκτίµηση για φόρους και ΕΝΦΙΑ. Αρα µε βάση τα εισοδήµατά της η πενταµελής οικογένεια Μητσοτάκη καλείται να ζήσει µε 6.035 ευρώ µηνιαίως!

Με αυτά τα χρήµατα πρέπει να συντηρήσει το διαµέρισµα τετάρτου ορόφου 240 τ.µ. στον Λυκαβηττό, να συντηρήσει το εξοχικό δίπλα στο σπίτι του Χριστοφοράκου της Siemens στην Τήνο συνολικού εµβαδού οικοπέδου οκτώ στρεµµάτων µε οικία 471 τ.µ. Βέβαια και το τεράστιων διαστάσεων οικοδόµηµα µε προσωπικό στα Χανιά. Μόνο το ενεργειακό αποτύπωµα της οικίας στον Λυκαβηττό (ρεύµα και θέρµανση) κοστίζει, σύµφωνα µε ενεργειακό επιθεωρητή, το ποσό των 20.000 ευρώ ετησίως – τουλάχιστον 12.000 ευρώ για ρεύµα και τουλάχιστον 8.000 ευρώ για θέρµανση.

Βέβαια, δεν µπορεί να είναι µόνο τα έξοδα στέγασης και συντήρησης τριών µεγαθηρίων µε προσωπικό σε Αθήνα, Τήνο, Χανιά και άλλων 37 ακινήτων. Το ζεύγος Μητσοτάκη το 2020 έπρεπε να καταβάλει δίδακτρα για τη µικρή τους θυγατέρα στο Κολλέγιο Αθηνών κατ’ έλασσον 8.640 ευρώ, θα έπρεπε να συντηρεί τον υιό τους Κωνσταντίνο για τις σπουδές του στο Boston College των ΗΠΑ το πρώτο µισό του έτους (την 21η Σεπτεµβρίου 2020 κατατάχθηκε προκειµένου να υπηρετήσει τη στρατιωτική του θητεία), ενώ η µεγαλύτερη κόρη της οικογένειας δεν εµφανίζεται να εργάζεται κάπου ώστε να έχει εισοδήµατα προκειµένου να βοηθήσει τους γονείς της που στη δήλωση πόθεν έσχες εµφανίζονται να ασφυκτιούν υπό το βάρος των εξόδων.

    2.035  ευρώ μηνιαία δόση πληρώνει το ζεύγος Μητσοτάκη – Γκραμπόφσκι για δάνεια συνολικού ύψους 1,145 εκατ. ευρώ!

    156.004,68 ευρώ αποταμίευσε το πρωθυπουργικό ζεύγος το 2020, παρά τη μείωση των εισοδημάτων κατά 29.844,53 ευρώ σε σχέση
    με το 2019

    20.000
    ευρώ ετησίως κοστίζει, σύμφωνα με ενεργειακό επιθεωρητή, το ενεργειακό αποτύπωμα της οικίας του ζεύγους στον Λυκαβηττό (ρεύμα και θέρμανση)

Οι δαπάνες ενός πολυτελούς βίου

Σε όλα αυτά είναι προφανές ότι δεν έχουµε συµπεριλάβει τις οικογενειακές δαπάνες διαβίωσης µιας πενταµελούς οικογένειας (ένδυση, υπόδηση, φαγητό, λογαριασµοί ρεύµατος, ύδρευσης, τηλεφωνίας και ίντερνετ). Ούτε βέβαια την πανάκριβη ψυχαγωγία όλων αυτών των ανθρώπων, που είναι προφανές –και δεν διστάζουν να το επιδείξουν– ότι διάγουν πολυτελή βίο.

Πώς καταφέρνουν λοιπόν να επιβιώσουν και να συντηρηθούν µε τα πενιχρά τους –σε σχέση πάντα µε όσα συµπεριλαµβάνουν οι ίδιοι στις δηλώσεις τους– εισοδήµατα; ∆ανεικά και αγύριστα από τις τράπεζες, είναι η µία όψη της σκοτεινής πλευράς του φεγγαριού. Οµως όταν το άπλετο σκοτάδι των τραπεζικών δανείων δεν καταφέρνει να ισορροπήσει τα πράγµατα, υπάρχουν οι συγγενείς να δανείσουν τον Κυρ. Μητσοτάκη. Οταν βέβαια εξαντληθεί και αυτή η εκδοχή, τότε είναι εύκολη η µεταφορά εισοδηµάτων από το παρελθόν µέσα από την αύξηση των τραπεζικών καταθέσεων. Aραγε αυτά τα χρήµατα ήταν πριν σε θυρίδες που αποδεδειγµένα διατηρεί η οικογένεια στην Alpha Bank; Γιατί άραγε δεν εµφανίστηκαν τα προηγούµενα έτη και έφτασαν να αυξάνουν το ποσό των τραπεζικών καταθέσεων από το 2019 στο 2020 ενώ είχαµε µείωση εισοδήµατος; Ερωτήµατα που όπως και στην περίπτωση του Αδωνη Γεωργιάδη θα µείνουν αναπάντητα υπό το βάρος του αδιευκρίνιστου αυτής της κυβέρνησης.