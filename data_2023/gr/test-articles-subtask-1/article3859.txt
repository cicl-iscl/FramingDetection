Το... σκονάκι του Μπάιντεν στη G20 - Του έγραφαν πότε να καθίσει, να μιλήσει και να ποζάρει στον φακό

Ο φακός συνέλαβε τον Τζο Μπάιντεν στη διάρκεια της συνόδου κορυφής της G20 στην Ινδονησία με ένα σκονάκι που του έδινε σαφείς οδηγίες αναφορικά με το πότε έπρεπε να καθίσει και να ποζάρει στον φακό.

Μια κοντινή φωτογραφία του 79χρονου προέδρου των ΗΠΑ ενώ ήταν καθισμένος αποκάλυψε ένα έγγραφο με οδηγίες που ανέφεραν «ΕΣΕΙΣ θα καθίσετε στο κέντρο» και «ΕΣΕΙΣ θα κάνετε τα εναρκτήρια σχόλια».

«ΕΣΕΙΣ, ο πρόεδρος Γουιντόντο και ο Πρωθυπουργός Κισίντα θα ποζάρετε για μια φωτογραφία αμέσως πριν ξεκινήσει η εκδήλωση» έγραφε σε ένα άλλο σημείο το «σκονάκι», ενώ υπάρχουν και υποδείξεις για το πότε θα χρειαστεί να μιλήσει. Στο κάτω μέρος του σημειώματος, υπάρχει μια υπενθύμιση να γυρίσει τη σελίδα για να δει την εισαγωγική του δήλωση.

Biden is caught with cheat sheet at G20 informing him when to sit, speak and take a photo https://t.co/SdhYeUEpFD— Daily Mail US (@DailyMail) November 17, 2022

Οι σημειώσεις ανέφεραν πότε ο Μπάιντεν έπρεπε να ποζάρει στον φακό με τους λοιπούς ηγέτες στη σύνοδο, προτού λάβει θέση στο τραπέζι των συνομιλιών. Στο πάνω και στο κάτω μέρος των σημειώσεων, σαφείς οδηγίες με έντονους μαύρους χαρακτήρες έλεγαν στον πρόεδρο των ΗΠΑ ότι πρέπει να γυρίσει σελίδα για να συνεχίσει την ομιλία του, ενώ άλλες του επεσήμαιναν τι πρότζεκτ θα ανακοίνωνε κι ότι αυτός θα έκλεινε την εκδήλωση μαζί με τον οικοδεσπότη.

"YOU will sit..."

New Biden command list for G20 just dropped ?? pic.twitter.com/5cnLsFJPNJ— Brian Kilmeade (@kilmeade) November 16, 2022
