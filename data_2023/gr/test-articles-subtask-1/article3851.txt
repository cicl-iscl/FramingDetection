Γιατί οι Έλληνες είμαστε ανώτερο Έθνος 

Οι Τούρκοι ζήτησαν νοσήλια από την Ελληνίδα που ετραυματίσθη από την βόμβα στο Ιστικλάλ για την περίθαλψή της σε νοσοκομείο της Κωνσταντινουπόλεως! – Ήταν το «ευχαριστώ» για την ενίσχυση της τουρκικής οικονομίας από χιλιάδες συμπατριώτες μας – Υπήρχε ποτέ περίπτωσις Έλλην να χρεώσει ιατρικά έξοδα σε επισκέπτη της χώρας μας;

ΑΥΤΟΙ είναι οι Τούρκοι. Αυτή είναι η Τουρκία. Ασφαλώς και τα θύματα της βομβιστικής επιθέσεως στην Κωνσταντινούπολη τυγχάνουν της διεθνούς συμπαθείας. Φαίνεται όμως πως μόνον εντός Τουρκίας δεν αντιμετωπίζονται με συμπάθεια. Απόδειξις, το γεγονός ότι από τους τραυματίες της εκρήξεως που μετεφέρθησαν στα τουρκικά νοσοκομεία, ζητείται να πληρώσουν νοσηλεία. Οργή προκαλεί αυτή η αποκάλυψις. Ο πατέρας της 39χρονης Ελληνίδος που ετραυματίσθη κατά την έκρηξη το απεκάλυψε σε τηλεοπτικό σταθμό: «Μου είπαν ότι θα της κάνουν επισκληρίδιο για να της κάνουν την επέμβαση, που θα την χρεωθεί, όπως θα χρεωθεί και την επέμβαση και την νοσηλεία στο νοσοκομείο». Η αντίδρασίς του ήταν η αναμενομένη: «Τους είπα ότι είναι απαράδεκτο ξένος υπήκοος, που έπεσε θύμα τρομοκρατικής επίθεσης, να μην δέχεται την ιατρική φροντίδα που πρέπει».

Θα ήταν δυνατόν ποτέ να συμβεί κάτι τέτοιο στην Ελλάδα; Θα διενοείτο Έλλην, επίσημος ή ανεπίσημος, να μην σπεύσει να περιθάλψει τραυματία; Όχι μόνον θύμα τρομοκρατικής ενεργείας. Θύμα οιασδήποτε μορφής επιθέσεως ή ατυχήματος. Πόσω μάλλον όταν ο τραυματίας αυτός είναι επισκέπτης της Ελλάδος. Ο κάθε ένας από εμάς αισθάνεται υποχρέωση απέναντί του, διότι θεωρεί εαυτόν οικοδεσπότη. Είναι αρχαία η παράδοσις που επιτάσσει στους Έλληνες να θεωρούν τον ξένο πρόσωπο ιερό. Τελούντα υπό την προστασία του Ξενίου Διός. Τι να εξηγήσει κάποιος για αυτά στους Τούρκους; Αυτοί βλέπουν μόνον τα πορτοφόλια των επισκεπτών της χώρας τους, το περιεχόμενον των οποίων επιδιώκουν διά υποτελούς συμπεριφοράς να αποσπάσουν. Ουδεμία σχέσις ανάμεσα στην έμφυτη ευγένεια του Έλληνος, που συνυπάρχει με μία υπερήφανη αξιοπρέπεια, και στην ανάρμοστη συμπεριφορά των συμπατριωτών του Ερντογάν. Την οποία τονίζει και το γεγονός πως ούτε τα χρήματα που εισπράττουν από τους επισκέπτες της Τουρκίας σέβονται. Και όταν πέφτουν θύματα τρομοκρατίας, για την οποία υπεύθυνοι αποκλειστικώς είναι το τουρκικό Κράτος, που απέτυχε να τους προστατεύσει, τους ζητούν να πληρώσουν τα έξοδα της νοσηλείας τους.

Εκεί αποδεικνύεται ότι Έλληνες είναι ανώτερο έθνος. Όχι μόνον στους επισκέπτες, αλλά και στον κάθε αναξιοπαθούντα παρέχεται ιατρική φροντίς στην χώρα μας. Ανασφάλιστοι, μετανάστες, μέλη «κοινωνικών μειονοτήτων», οι πάντες γίνονται δεκτοί στα νοσοκομεία μας. Ενίοτε και εις βάρος των Ελλήνων φορολογουμένων και ασφαλισμένων που πληρώνουν το κόστος των νοσοκομείων.

Σκέπτεται βεβαίως κανείς ότι δεν μπορεί να περιμένει τέτοια μεγαλοψυχία από τους φανατικούς της Ασίας. Οι οποίοι ξέρουν πως στους επισκέπτες τους, τίποτε δικό τους δεν έχουν να επιδείξουν. Χριστιανικά μνημεία και αρχαιοελληνικές αρχαιότητες πηγαίνουν να δούν οι τουρίστες στην Κωνσταντινούπολη και την Μικρά Ασία. Και η ημισέληνος ακόμη στην σημαία τους «κλεμμένη» είναι. Σύμβολον της θεάς Αρτέμιδος, προστάτιδος των Μεγαρέων, παλαιών αποίκων του Βυζαντίου. Τι να σεβασθούν και τι να εκτιμήσουν αυτοί;

Άλλως τε ακόμη και για την αποδοχή συλλυπητήριων από την Ελλάδα και τις ΗΠΑ η συμπεριφορά τους ήταν απαράδεκτη! Έπρεπε να συναντηθεί ο Ερντογάν με τον Μπάιντεν και να του θέσει το ζήτημα των μαχητικών F-16 για να δεχθεί μετά και τα συλλυπητήρια…

Προσχηματική είναι όμως και αυτή η στάσις. Διότι και ο ίδιος ο Ερντογάν, ως προς την ψυχοσύνθεσή του, ουδόλως διαφέρει από τον μέσο Τούρκο. Ο οποίος δεν βλέπει την αποτυχία του κράτους του και των υπηρεσιών ασφαλείας του. Καταλογίζει τις ευθύνες αλλού. Και πάντα ελεεινολογεί τους Έλληνες. Χαρακτηριστικό είναι πως επροπηλακίσθη η Ελληνίς ανταποκρίτρια του τηλεοπτικού σταθμού Open Μαρία Ζαχαράκη. Αρκεί να παραθέσουμε την διήγησή της: «Προπηλακίστηκα χτες το βράδυ επειδή είμαι Ελληνίδα και βρισκόμουν στο σημείο της επίθεσης. Mε το που τελειώνω την ανταπόκρισή μου, το live μου χτες το βράδυ, πλησίασε πολύς κόσμος τους δημοσιογράφους. Με πλησιάζει ένας Τούρκος και με ρωτάει “από που είσαι, από ποια χώρα;”. Του απαντώ “Ελλάδα”, και άρχισε να μου λέει συνεχώς “και εσείς στην Ελλάδα που στηρίζετε το ΡΚΚ, εσείς βρίσκεστε από πίσω”. “Και είδα”, μου λέει χωρίς να καταλαβαίνει ελληνικά, “με πόση χαρά μετέδιδες την είδηση. Εσείς χαίρεστε με αυτό που έγινε στην Τουρκία”. Δεν του απαντούσα, κι αυτός συνέχιζε να λέει “βέβαια δεν απαντάς, γιατί εσύ και η χώρα σου είστε ένοχοι σε αυτή την ιστορία”».

Ο μόνος ένοχος, βεβαίως, εδώ είναι η ίδια η Τουρκία, η χώρα καταπιεστής, εισβολεύς και αποσυνάγωγος της διεθνούς νομιμότητος.