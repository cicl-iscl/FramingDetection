Η Ουκρανία υπέβαλε αίτημα ένταξης στο ΝΑΤΟ – Οι Ρώσοι «με το δάκτυλο» στα πυρηνικά

Η Ουκρανία υπέβαλλε αίτηση προσχώρησης στο ΝΑΤΟ με επείγουσες διαδικασίες σε απάντηση της ανακοίνωσης ενσωμάτωσης των τεσσάρων ρωσόφωνων περιφερειών της Ουκρανίας στη Ρωσία.

Αυτό δήλωσε ο Ουκρανός πρόεδρος Βολοντιμίρ Ζελένσκι σε βιντεοσκοπημένο του μήνυμα νωρίτερα.

Πρόκειται για κίνηση μέγιστης κλιμάκωσης από το Κίεβο καθώς σε περίπτωση που το αίτημα αυτό γίνει δεκτό, επίθεση κατά του υπολοίπου της Ουκρανίας που ελέγχει το Κίεβο θα θεωρηθεί επίθεση κατά του ΝΑΤΟ, βάσει του άρθρου 5 περί συλλογικής αμύνης.

Όπως και επίθεση του Κιέβου κατά των περιοχών που περιήλθαν στη ρωσική επικράτεια θα θεωρηθεί από την Ρωσία ως επίθεση κράτους μέλους του ΝΑΤΟ.

Όπως άλλωστε έχει προειδοποιήσει ο ίδιος ο Ρώσος πρόεδρος η Ρωσία θα χρησιμοποιήσει κάθε μέσο που έχει στη διάθεσή της για την προστασία των περιοχών που ενσωματώθηκαν σε αυτή.

Το σκηνικό παγκόσμιου ολέθρου στήνεται σταθερά βήμα το βήμα και κανείς δεν γνωρίζει ποιος ή τι θα το σταματήσει.

Επτά μήνες μετά την έναρξη των επιχειρήσεων στην Ουκρανία, ο Ρώσος πρόεδρος Βλαντιμίρ Πούτιν προχώρησε στην ενσωμάτωση στην Ρωσία των τεσσάρων ρωσώφωνων πρώην περιφερειών της Ουκρανίας, του Λουγκάνσκ, του Ντονέτσκ, της Ζαπορίζια και της Χερσώνα, μετά τη διεξαγωγή δημοψηφισμάτων.

Το μαγνητοσκοπημένο μήνυμα του Β.Ζελένσκι:

Όπως αναφέρει:

«De facto έχουμε ήδη φτάσει στο ΝΑΤΟ.

De facto έχουμε ήδη αποδείξει τη συμμόρφωση με τα πρότυπα της Συμμαχίας. Είναι πραγματικοί για την Ουκρανία – πραγματικοί στο πεδίο της μάχης και σε όλες τις πτυχές της αλληλεπίδρασης μας.

Εμπιστευόμαστε ο ένας τον άλλον, βοηθάμε ο ένας τον άλλον και προστατεύουμε ο ένας τον άλλον. Αυτό είναι Συμμαχία.

Σήμερα κάνουμε το καθοριστικό μας βήμα υπογράφοντας την αίτηση ένταξης της Ουκρανίας στο ΝΑΤΟ με ταχύτερο τρόπο».

Enquanto em Moscovo se Declara a anexação de 4 territórios Ucranianos.

Em Kiev Zelensky assina o pedido acelerado de adesão à Nato.#Ukraine️ #Russia #Moscow #kiev #Kyiv #UkraineRussiaWar #Ucrânia #Moscovo pic.twitter.com/IVdWz7zg3t

— Jose (@somehereinspace) September 30, 2022

BREAKING: Ukrainian President Zelensky says Ukraine will apply for NATO membership under the expedited procedure.

— Conflict News (@Conflicts) September 30, 2022
