Φυσιολογικό για τον Άδωνη Γεωργιάδη να κλειδώνονται με αντικλεπτικά τα προϊόντα στα supermarket

Όταν ρωτήθηκε για το φαινόμενο στις μεγάλες αλυσίδες Σούπερ Μάρκετ να κλειδώνουν με αντικλεπτικά βρεφικά γάλατα, συσκευασίες καφέ και άλλα προϊόντα, η απάντηση του υπουργού Ανάπτυξης Άδωνι Γεωργιαδή ήταν πως «Γίνεται σε όλη την Ευρώπη. Είναι φυσιολογικό κάποιες αλυσίδες να θέλουν να προστατεύσουν την περιουσία τους».

Στην Τουρκία είναι τραγικές καταστάσεις

Στην Ελλάδα είναι φυσιολογικό

τι α κανς pic.twitter.com/BxS3KmTK7s

— Ιερώνυμος boss (@JeronymoBoss2) November 17, 2022

Οι εικόνες των κλειδωμένων με αντικλεπτικά προϊόντων, όπου αντίστοιχες είχαν εμφανιστεί πριν μερικούς μήνες και στην Τουρκία, φαίνεται πως δεν προβλημάτισαν τον υπουργό Ανάπτυξης. Όχι μόνο δεν φάνηκε να διαισθάναται τις τεράστιες δυσκολίες που αντιμετωπίζουν οι καταναλωτές, αλλά αντίθετα δήλωσε ότι το φαινόμενο με τα αντικλεπτικά στα προϊόντα δεν είναι κανόνας και «Όποιος ψώνιζε την περασμένη εβδομάδα από το καλάθι του νοικοκυριού ήταν κερδισμένος κατά 12%».

Το σχόλιο του Νάσου Ηλιόπουλου, εκπρόσωπου Τύπου του ΣΥΡΙΖΑ-ΠΣ:

«Οι εικόνες με κλειδωμένα βρεφικά γάλατα είναι μια εικόνα παρακμής. Στην Ελλάδα του κ. Μητσοτάκη η φτώχεια και οι ανισότητες αυξάνονται.

Είναι τρομακτικό μια οικογένεια να μην μπορεί να αγοράσει βρεφικό γάλα. Είναι ντροπή να το θεωρούμε φυσιολογικό και “κανονικότητα”»
