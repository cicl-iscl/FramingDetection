Τη σημαία του Βασιλείου της Ελλάδας χαρίζει γνωστή δημοκρατική εφημερίδα, αν ψήνεστε να τη βάλετε στο μπαλκόνι σας

Το απαραίτητο αξεσουάρ για κάθε σπίτι που θέλει να ζει στα γλυκά μετεμφυλιακά 50s

Μπορεί εσείς να μην ξέρετε τι λείπει από τη διακόσμηση του σπιτιού σας, ή ακόμα καλύτερα, του μπαλκονιού σας, αλλά το ξέρει η πιο based συντηρητική εφημερίδα της χώρας. Εκεί που όλες οι άλλες δεξιές φυλλάδες (το Μακελειό είναι μια ειδική εξαίρεση) τα έχουν πουλήσει στο ζήτημα «πως να γίνετε ο πιο ντούρος Έλληνας δεξιός χωρίς να σας λένε και ταγματασφαλίτη» και μασάνε τα λόγια τους απέναντι στην επικείμενη σοβιετικοποίηση της χώρας, η Εστία κερνάει τη σημαία του βασιλιά μας για δωράκι.

Καλά ακούσατε, την ερχόμενη Κυριακή η Εστία θα έχει δώρο την εκδοχή της ελληνικής σημαίας που φοριόταν τον καιρό που είχαμε ακόμη Στέμμα και Παλάτι. Έτσι, θα μπορείτε να τη βάλετε στο σαλόνι σας ή να την κρεμάσετε στο μπαλκόνι ώστε όλοι οι περαστικοί να θρηνήσουν μαζί σας τον κάποτε Βασιλιά Κωνσταντίνο.

Υπάρχει και βιντεάκι:

Εμείς σας το είπαμε, τώρα ξέρετε τι πρέπει να κάνετε.
